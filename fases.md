## 1.6 Fases del desenvolupament dels sistemes d’informació

Per al desenvolupament de programari cal fixar-se en la part que fa referència al desenvolupament dels sistemes d’informació (SI), on trobem la metodologia Mètrica que divideix el desenvolupament en 5 fases, que se segueixen de forma seqüencial que son: 

**Estudi de viabilitat del sistema >> Anàlisis del SI >> Diseny del SI >> Construcció del SI >> Implementacó i acceptació del SI.**

**Estudi de viabilitat del sistema**

El propòsit d’aquest procés és analitzar un conjunt concret de necessitats, amb la idea de proposar una solució a curt termini.

Els **resultats** de l’estudi de viabilitat del sistema constituiran la base per prendre la decisió de seguir endavant o abandonar el projecte

**Anàlisis del SI**

El propòsit d’aquest procés és aconseguir l’especificació detallada del sistema d’informació que cobreixin les necessitats d’informació dels usuaris per als quals es desenvoluparà el sistema d’informació i que seran l’entrada per al procés de Disseny del SI.

En primer lloc, es descriu el sistema d’informació, a partir de la informació obtinguda en l’estudi de viabilitat. Es delimita el seu abast, es genera un catàleg de requisits generals i es descriu el sistema mitjançant uns models inicials d’alt nivell.

Es recullen de forma detallada els requisits funcionals que el sistema d’informació ha de cobrir. A més, s’identifiquen els requisits no funcionals del sistema, és a dir, les facilitats que ha de proporcionar el sistema, i les restriccions a què estarà sotmès, quant a rendiment, freqüència de tractament, seguretat...

Normalment, per tal d’efectuar l’anàlisi se sol elaborar els models de casos d’ús i de classes, en desenvolupaments orientats a objectes, i de dades i processosbn en desenvolupaments estructurats.

**Disseny del SI**

El propòsit del disseny és obtenir la definició de l’arquitectura del sistema i de l’entorn tecnològic que li donarà suport, juntament amb l’especificació detallada dels components del SI.

A partir d’aquesta informació, es generen totes les especificacions de construcció relatives al propi sistema, així com l’especificació tècnica del pla de proves, la definició dels requisits d’implantació i el disseny dels procediments de migració i càrrega inicial.

En el disseny es generen les especificacions necessàries per a la construcció del sistema d’informació, com per exemple:

* Els components del sistema (mòduls o classes, segons el cas) i de les estructures de dades 
* Els procediments de migració i els seus components associats
* La definició i revisió del pla de proves, i el disseny de les verificacions dels nivells de prova establerts
* El catàleg d’excepcions, que permet establir un conjunt de verificacions relacionades amb el propi disseny o amb l’arquitectura del sistema.
* L’especificació dels requisits d’implantació.


**Construcció del SI**

La construcció del sistema d’informació té com a objectiu final la construcció i la prova dels diferents components del sistema d’informació, a partir del seu conjunt d’especificacions lògiques i físiques, obtingut en la fase de disseny

**Implementacó i acceptació del SI**

Aquest procés té com a objectiu principal el lliurament i l’acceptació del sistema en la seva totalitat, que pot comprendre diversos sistemes d’informació desenvolupats de manera independent, i un segon objectiu, que és dur a terme les activitats oportunes per al pas a producció del sistema.
